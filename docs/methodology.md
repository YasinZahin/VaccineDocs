# میتودلوجي (Methodology) 

په تېر څپرکي کي مو پر دې بحث وکړ چي تر موږ مخکي په نړيواله او سیمه ييزه سطحه ورته سیسټمونو ته څومره کار سوی دی، د هغوی مثبت او منفي نقاط مو پرتله کړه تر څو په خپل سیسټم کي يې مثبت عملي او د ضعفونو د مخنيوي لپاره یې لاري چاري وسنجوو. پدې برخه کي به هغه ټولي کړنلاري چي موږ د معلوماتو راټولولو، د مخکنيو اثارو د کتني، ډیزاين، Implementation او Testing  لپاره په کار اچولي؛ ورباندي بحث وکړو 

## د سیسټم اړوند معلوماتو راټولونه 

مخکي له دې چي يوه پروژه د اجرا يا عملي کولو لپاره انتخاب سي بايد د هغه اړوند ټول معلومات راټول کړل سي. زموږ لپاره دا مهمه وه چي دا معلومه کړو چي موږ څه شي، په کومو امکاناتو د کوم هدف لپاره جوړوو او ايا موږ هغومره بشري او مالي ظرفیت لرو څومره چي د پروژې د اجرا لپاره زموږ په کاريږي. د سیسټم اړوند د کافي معلوماتو د راټولولو وروسته موږ ته د سیسټم د جوړولو هدف واضح کیږي. 

## مخکنیو آثارو ته کتنه 

وروسته له دې چي موږ د سیسټم مربوط معلومات په کافي توګه تر لاسه کړه، موږ ته لازمه وه چي ددې موضوع اړوند د نړیوالو پوهانو لخوا خپرې سوي علمي مقالې مطالعه کړو تر څو لا زيات معلومات حاصل او د پروژې اړوند هر اړخیز معلومات ترلاسه کړو. په دې لړ کي موږ لسګونه علمي مقالې چي د (JMIR, JAMA, European Journal of Operational Research, MDPI) غوندي د معتبرو ژورنالونو لخوا خپرې سوي وې وکتلې. تېر دوهم څپرکۍ په کلي توګه د مخکنيو اثارو د مطالعې څخه د لاسته راغلو معلوماتو په باره کي بحث وسو. 

## همدې سیسټم ته ورته نورو سیسټمونو ته کتنه 

ورورسته له دې چي د مخکنيو اثارو کتنه (Literature Review  ) پای ته ورسیږي تر ټولو مهمه برخه داده چي موږ هغه سسیسټمونه مطالعه کړو چي د ورته اهدافو لپاره جوړ سوي وي. دا هر سیسټم د خپل ځان سره ځیني قوي نقطې لري چي زموږ کومک کوي تر څو ګټه ورڅخه واخلو او همدارنګه هر سیسټم ځانته محدودیتونه هم لري چي ځيني یې له دې امله وي چي د دوی د سیسټم د اهدافو سره په ټکر کي وي او ځيني يې د ضعف له امله وي. 

 موږ کولای سو د نورو سیسټمونو د ضعف نقاطو يا محدوديتونو څخه په اعظمي توګه د خپل سيسټم د برترۍ لپاره استفاده وکړو. موږ په دې برخه کي ځیني مشهور موبایل اپلیکېشنونه چي د واکسین د ترلاسه کولو د مهالویش د تنظيم لپاره جوړ سوي وه، وکتل. د هغو له جملې څخه يو يې د Vaccine Reminder  يه نوم موبايل اپلیکېشن دی چي والدين کولای سي خپل ماشومان پکښي ثبت کړي او په دوامداره توګه د واکسين په وخت کي د هر ماشوم لپاره یو پیغام تر لاسه کړي. خو ددې سیسټم محدودیت په دې کي وو چي یوازي د والدینو لپاره ښه کار کوی او د واکسيناتورانو اړخ ته هیڅ توجه نه وه پکښي سوې. همدارنګه ځیني نور اپلیکېشنونه لکه Vaccine Schedules, Polio, Vaccine Guide  او نور هم سته چي هر يو په يوه معلومه ساحه کي غوره ځانګړتیاوي لري. 

د دغو سیسټمونو مطالعې زموږ سره د ډيزاين په برخه کي هم تر ډیره حده کومک وکړ. 

## د سیسټم ډیزاین 

لکه مخکي چي ذکر سوه، د مخکنيو اثارو او ورته سیسټمونو مطالعې موږ ته د ډيزاین لپاره يو لار جوړه کړه. د سیسټم ډيزاین يو له ډیرو مهمو برخو څخه ګڼل کيږي، ځکه دا يو له هغو مهمو برخو څخه ده چيEnd User  ورسره مخ کیږي او اکثره وخت هغه کسان چي د سیسټم جوړولو سره بلد نه وي د ډیزاین له مخي د ټول سیسټم په باره کي قضاوت کوي. موږ د Google Material Design څخه په استفادې سره وکولای سوای چي د څو اونيو په جريان کي مناسب رنګونه او د ډيزاين طرز وټاکو. 

Material Design د ډيزاين کولو يو تګلاره ده چي د Google لخوا رامنځته سوی او د ډيزاينرانو او ټیمونو سره کومک کوي تر څو د Android, iOS, Flutter  او Web لپاره په ډیر لوړ کیفیت سره صفحې ډیزاین کړي. د Google په شمول د نړۍ پنځه پنځوس معتبري کمپنۍ د ډیزاين لپاره د Material Design  څخه کار اخلي.  

## د سیسټم د تطبیق مرحله 

د معلوماتو راټولولو او ډیزاین ورورسته موږ د سیسټم د تطبيق مرحلې ته رسيږو. په دې مرحله کي موږ د Implementation  لپاره د داسي ټکنالوژیانو انتخاب ته ضرورت درلودی چي هم په ننني عصر کي د مارکيټ تقاضا وي او هم زموږ سره په راتلونکو نورو پروژو کي د استعمال لپاره کومک وکړي. يوه مهمه موضوع داده چي هغه کسان چي د VDTS د سیسټم څخه د په اداره کي دننه کار اخلي هغوی نسي کولای چي په دوامداره شکل د موبايل له لاري د واکسين څارنه وکړي، ځکه د موبايل اپليکيشن ضرورت د ساحوي کارمندانو لپاره دی؛ اداري کارمندان بايد د کمپیوټر له لاري ټوله پروسه تعقيب کړي. د عمومي اډمين لپاره( هغه کس چي ټول سوپروايزران او مبلغين په سیسټم کي ثبتوي) د ويب له لاري د کار کولو اسانتيا هم بايد وجود ولري. نو ددغه ضرورياتو په نظر کي نيولو سره موږ دغه سیسټم په درو مختلفو پليټ فارمونو کي عملي کړ. 

Mobile Application: موږ د ياد سیسټم د موبايل اپلیکېشن لپاره دوه انتخابه درلودل چي يا به مو Android Studio  او يا به مو Xamarin.Forms انتخابولای. Android Studio  او Xamarin.Forms دواړه د موبايل اپليکېشنونو د جوړولو لپاره مشهور او يو د بل سيال Development tools دي خو د Xamarin يوه ډیره غوره ځانګړتيا داده چي موږ کولای سو چي يو ځل لیکل سوی کوډ هم په Android  او هم په iOS آپريټينګ سیسټمونو کي استفاده کړو. چي د development  په برخه کي ډيره اسانتیا رامنځته کوي او موږ هم يادي ځانګړتيا ته په کتلو سره پر دې موافق سوو چي د Xamarin څخه استفاده وکړو. ددې برخي د تطبيق لپاره موږ د DevOps د تګلاري څخه کار اخيستی دی.  DevOps د تګلارو يوه مجموعه ده چي د سیسټم جوړولو په life cycle کي د پام وړ تغير او اساني راولي. د development وروسته موږ خپل کوډ د benchmarking پروسې ته سپارو چيري چي موږ د کوډ performance او د ضعف نقطې يې پیدا کولای سو. ډیری وخت د يو کار د سرته رسولو لپاره موږ څو ډوله libraries په لاس مي لرو، د benchmarking پواسطه موږ ځان دا قناعت هم ورکولای سو چي چي کومه يوه زموږ په سيسټم کي بهتره کار سرته رسوي. کله چي پوره ډاډ ترلاسه سي چي کوډ سم او د ضعف نقطې يې حد اقل ته رسېدلي دي نو بيا يې د testing مرحلې ته سپارو.  

Desktop App: لکه مخکي چي يادونه وسوه، هغه کسان چي په اداري بخش کي د VDTS سیسټم څخه کار اخلي، نسي کولای چي په اداره کي د موبايل له لاري سیسټم استعمال کړي. د سيسټم ددې برخي د DevOps مرحله تر ډيره حده د موبايل د DevOps مرحلې ته ورته دی او بیا ځلي توضيح ته ضرورت نه لري. 

Web App: د ويب برخه هم د ډيسکټاپ برخي ته ورته ده خو يوه اضافه ځانګړنه يې داده چي په ويب کي تر ډيره حده د اډمين مربوط کارونه اجرا کيږي. او عموما د ويب يوه ښېګڼه دا وي چي د ويب لپاره اپډيټ په اسانۍ سره او په لنډ وخت کي راځي اما هغه اپډيټونه بيا په اپليکېشنونو کي زيات وخت نيسي ترڅو تر يوزرانو پوري ورسيږي. 

د کار د اسانتيا او سټنډرډ کولو لپاره مو سیسټم پر کوچنيو برخو ووېشی تر څو د تطبیق په مرحله کي اسانتيا رامنځته کړي او هره برخه مو د Scrum Model په پام کي نیولو سره مخته یووړی چي په راتلونکي فصل کي به يه تفصیل سره واضح سي. 

## د سیسټم Testing 

د سیسټم ارزيابي کول يو له مهمو پړاوونو څخه دی چي بايد په دقیق ډول توجه ورته وسي. موږ د خپل سیسټم د تطبيق د مرحلې تر بشپړولو وروسته د سیسټم ارزيابي پر دوو برخو ووېشل. لومړی مو د سیسټم هره برخه په جلا جلا ډول ارزيابي کړل او ټولي هغه کمزوري نقطې چي موږ پکښي پیدا کړي وې، د ځان سره مو ياداښت کړې. وروسته مو ټولي برخي سره يو ځای کړې او د يو مکمل سیسټم په توګه مو خپل سیسټم په داسي توګه ارزيابي کړ په کوم ډول چي یوزران د سیسټم څخه توقع لري. په دې برخه کي مو هم ټول کمزوري نقاط پیدا او اصلاح کړل. د سیسټم د ارزيابۍ يوه مهم برخه Unit Testing دی.  

Unit Testing په داسي شکل کار کوي چي کله موږ د سیسټم يوه معلومه برخه Develop کړو او د پروژې سره يې يوځای کړو نو د Unit Test په واسطه موږ دا چيکوو چي نوی يو ځای سوی کوډ خو به د پروژې پر مخکني کوډ کوم منفي تاثير نه وي اچولی. د پروګرام دا ډول test د Testing د برخي تر ټولو کوچنی ډول دی چي موږ يې کولای سو. د Unit Testing ډېره مهم فايده داده چي که چيري کومه نيمګړتيا په کوډ کي پیدا سي په ډېره اسانۍ سره د پيدا کولو او اصلاح وړ وي. او د کوډ د هري کوچنۍ برخي ازمايل ددې باعث ګرڅي چي په عموم کي د پروژې د نيمګړتياوو مخه ونیسي. 